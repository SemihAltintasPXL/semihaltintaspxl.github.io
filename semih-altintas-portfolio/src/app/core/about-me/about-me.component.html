<div class="min-h-screen bg-black text-white flex flex-col items-center py-16 px-4">
  
    <!-- Over Mij Sectie -->
    <section id="over-mij" class="max-w-4xl mx-auto">
      <h2 class="text-4xl font-bold text-center mb-12 text-red-500">Over Mij</h2>
      <div class="bg-gray-900 p-8 rounded-lg shadow-lg border-2 border-red-700">
        <p class="text-lg text-gray-300 mb-6">
          Ik ben Semih Altintas, student Toegepaste Informatica met een specialisatie in Applicatieontwikkeling. Mijn passie voor technologie begon al op jonge leeftijd via videogames, maar het was pas in het vijfde middelbaar, toen ik de richting Boekhouden-Informatica volgde, dat ik écht ontdekte hoeveel voldoening ik haal uit het bouwen van digitale oplossingen. Sindsdien is mijn interesse in programmeren en alles wat daarbij komt kijken alleen maar gegroeid. Wat mij het meest aanspreekt, is het oplossen van technische problemen en het creëren van dingen die werken – het gevoel dat je iets vanaf nul hebt opgebouwd en het ook echt functioneert, geeft me enorm veel voldoening.
        </p>
        <p class="text-lg text-gray-300 mb-6">
          Uit mijn Thalento-test blijkt dat ik een sturende rol aanneem binnen een team. Ik neem graag initiatief, denk kritisch en werk het liefst binnen duidelijke structuren. Dat past ook bij mijn aanpak als developer: ik hou van helderheid, weet graag wat er verwacht wordt, en werk vervolgens gericht naar een resultaat toe. In communicatie ben ik eerder terughoudend en introvert, maar zodra ik me op mijn gemak voel, toon ik me als een behulpzaam en betrokken teamlid. Technisch gezien beschik ik al over een brede basis in full stack development. Zowel frontend als backend boeien me, en ik ben constant bezig met nieuwe technologieën leren en toepassen.
        </p>
        <p class="text-lg text-gray-300 mb-6">
          Mijn ambitie is om me de komende jaren verder te ontwikkelen tot een sterke full stack developer. Ik wil graag bijdragen aan het bouwen van complete applicaties die echt gebruikt worden en waarde creëren. Op langere termijn droom ik ervan om mijn eigen softwarebedrijf op te richten. Daarin wil ik niet alleen innovatieve projecten realiseren, maar ook een leeromgeving creëren waarin ik juniors kan begeleiden en hen de kans kan geven om te groeien, net zoals ik zelf nu groei.
        </p>
        <p class="text-lg text-gray-300">
          Op dit moment kan ik al zelfstandig applicaties ontwikkelen, logisch redeneren en problemen analyseren en oplossen. Wat ik zeker nog wil verbeteren, is mijn kennis rond grotere softwarearchitecturen, schaalbaarheid en performantie. Ook wil ik mijn soft skills versterken, vooral op vlak van leidinggeven en het begeleiden van anderen. Die combinatie van technische kennis en persoonlijke ontwikkeling wil ik gebruiken om uiteindelijk niet alleen een goede ontwikkelaar, maar ook een sterke mentor en leider te worden.
        </p>
      </div>
    </section>
  
  </div>